PRAEFATIO

et praua abi-ecimus, in mediis uel dubiis obsecuti codicibus
et aequabilitati scribendi in tantum studentes ut certa anti-
quitatis ne absconderentur uestigia.

Hactenus de fabulis ipsis. praecepta uero siue monita
quae, prout fabulis praemissa aut subiecta sunt, promythia
aut epimythia solent adpellari, partim ab ipso Phaedro pro-
fecta sunt, partim ab aliis ei ingesta. utramque rern binis
exemplis comprobabo. scripsit Phaedrus IV. v. 1, 2, scripsit
IV. vi. 11-13; IV. xxiv. 1 et ΙΙΙ, xix. 19, 20 non scripsit.
de ceteris in uniuersum nihil hoc ternpore in animo est
adfirmare ; singulos potius expendendos esse duco liberum-
que de eis iudicium legentibus permittendum3 hoc unum
subicio Bentleium in notis quae in margine Phaedri exem-
plaris adscriptae in'Museo Britannico adseruantur primi
libri promythia a Phaedro abiudicasse paene omnia.
nimirum insulsa ea esse credidit, infirmo mehercules in
poetis argumento quibus di, licet non concesserint medio-
critatem, insulsitatem certe concessere.

De titulis fabularum nihil est quod dubites, alieni a
Phaedro omnes et, quod inspectantibus extemplo apparebit,
ex ipsius uerbis conficti. nec nisi sero in libros inlati sunt.
alios enim Psthoeanus, alios schida exhibet et quod ad hanc
quidem attinet partim loco non suo, partim in margine
adscriptos. quae curn ita sint, titulos Pithoeani neque
abicere uolui, commoda enirn talia legentibus, neque, nisi
ipsa res flagitauisset‚ emendare. 'immutata et nouata
litteris inclinatis notaui. eandem in Appendice Perottina
rationem secutus sum nisi quod titulis Perotti minoris
formae litteras adtributae sunt. Nouis Fabulis titulos de
meo addidi.

In codicibus citandis id egimus potissimum ut primo ea
quae in contextu stent quibus in fundamentis nitantur
dilucide appareat, deinde ut singulorum codicum proprie-

xw

