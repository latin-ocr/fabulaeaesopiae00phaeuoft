PRAEFATIO

syllabas uerba eaque, ut uidetur, cum in deinceps scriptis .
uersibus (cf. 1„ xiv. 9 adn.) tum in distinctis, uerum etiam
totos uersus (cf. I. viii. 1 b) pessumdedit. neque in his se
continuit sed duplici modo fecit ut latius serperet corruptela,
altero cum, bis scribenda postquam semel tantum modo
scripta fuerant, in uacuum locum immitteret aliena, qualia
habes in V. iii. 10 locisque aliis quos attulimus, Classical
Quarterly, t. xii, p. 91, altero, semel scribenda cum perperam
geminasset, ubi postea apparuit uitium, malum malo curaret
(ΙΙΙ. prol. 56, x. 30). nocuit non nusquam uocabulorum
idern declarantium confusio, in quo interdum iure dubitaueris
utrum quae in libros male inrepserint ab interpretantibus
uenerint (Ι. xxi. 5, xxvi. 43 cf. Classical Quarterly, l. c. p. 90)
an a mutantibus consulto, ut puta paraphrasim agentibus
(IV. ix. 1 adn). iam uerba, ut in uersibus quorum ratio
librariis ignota esset, saepius quam Haueto uisum est loco
suo sunt mota et ad orationis normam pedestris accommo-
data. quibus omnibus perspectis plura quae litterarum apices
urguentibus aut ad grammaticam tantum spectantibus
insanabilia paene uitia uidebantur, sermonis uulgaris uel
senescentis Latinitatis cum habita sit ratio facili opera
sanaueris (V. vii. 26, App. i. b, iv. 22, vi. 13). nec non
aliquando sibi succursurus est Phaedrus, cum a posteris ut
a Martiale (Ι. xxi. 5) expressus aut priores in quibus Catul-
lum Lucretium Vergilium et comoediae scriptores sortasse
etiam Graecos (IV. xxv. 9) aemulatus, tum ipse suis, rem ab
aliis obseruatam, constanter insistens uestigiis ob illamque
causam emendaturis eum legendus et relegendus. pro in-
signi fuerit documento illa Phaedriana in uocabulis abs-
tractis ut a grammaticis dicuntur adhibendis seu proprietas
quaedam seu potius prauitas (I. xxviii. 8, IV. v. 44, xxv. 10,
App. xxi. 7). praecipua eius in re metrica constantia in qua
explicanda egregie operam nauarunt Mueller et Hauetu83
xii

