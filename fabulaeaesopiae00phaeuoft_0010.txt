PRAEFATIO ’

monia qua est diligentia Ludouicus Havet in editione
Phaedri a. 1895 collegit disposuitque et propria nota suo
quodque auctori accuratissime adtribuit : nos satis id duxi-
mus si lectiones quae duorum saltem auctoritate testium
easque quae non nisi uno teste confirmatae exstarent dis-
cerneremus illasque R littera has R' nota insigniremus,
in quo illud quoque attendendum R‘ notam interdum bis in
uno loeo adhiberi ubi singulorum in diuersum abeant testi-
monia. de Remensi multis quidem locis nihil hodie con-
stat, plurimis uero congruentia cum Pithoeano is praestitisse
uidetur, ita tamen ut hic illic, sicut in V. i. 1, ueritatis
uestigia fidelius illo conseruauerit.

Schida Petri Danielis in bybliotheca Vaticana adseruata
quam D littera notamus breuissima tantum indiget men-
tione. VIII continet fabulas I. xi—xiii et xvii-xxi, bonitate
Pithoeano non cedens nec tamen propiore curn illo cogna-
tione coniuncta3 nam uersus exhibet distinctos ut Perottini
libri, non, ut ille, deinceps et uno tenore descriptos, tum
alios plane fabularum titulos. Paraphrastarum de quo infra
dicetur codicem propius uidetur attingere: cf. adn. ad
I. xiii. 12. schidae imagines dederunt Leopoldus Hervieux,
Les Fabzclz‘stes latins t. ii, p. 84 ed. ii, I. xi. 2-xii. 14, et
Aemilius Chatelain, Palebgraplnk des Classz'ques latins
no. 165. 2, I. xii. 15-xiv. 12, et xviii. 1—xxii. ro.

Partem tantum fabularum in Pithoeano esse seruatam
non uno efficitur argumento. quinque fabularum libros
scripsisse eum testatur Auianus in epistula ad Theodosium.
atqui Pithoeano quae continentur uix ac ne uix quidem
trium modum expleuerint. quid quod ipse arbores lo-
quentis induxisse se dicit 1 prol. 6 (cf. Nou. Fab. viii),
cuius rei in Pithoeano nec uola nec uestigium? quid dicam
de fabulis aperte fine initioue carentibus ut IV. xiv et IV.
xiii quarn mutilam esse tam indicia Paraphrastarum quam

res ipsa declarat ?
1v

