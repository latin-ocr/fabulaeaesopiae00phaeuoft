PRAEFATIO

particulatim tantum et quasi per frustula. apparebit etiarn
eos saepius non uerba uel Romuli uel Phaedri sed sententias
reddere hasque modo accuratius modo liberius. talem
inconstantiam ut sibi explanaret Thielius, rationem excogi-
tauit satis mirificam. codices qui uerbis propius quam
deberent ad Phaedrum accederent ex Phaedro dicit esse
‘reinterpolatos⁷ uerbo, ut opinor, necessitate magis quam
latinitate expresso. ut exemplo planiorem rem faciam, curn
Paraphrastes wissemburgensis eique qui ad Gallicanam
quam dicit Thielius recensionem pertinerent fabellam de
leone uenante (Th. viii, Phaedr. 1. v) exscripturi erant dis-
plicuit hominibus, nescio qua de causa, quod in exemplari
inuenerant quodque in Veteris Recensionis seruatur codi-
cibus ‘in diuidendo sic fatur leo'. itaque ad Phaedrum
ipsum decursum est erutumque ‘partibus factis leo sic ait',
quod factum esse Thielius per inclinatas litteras significat.
hoc fieri potuisse non nego3 factum esse non sumi sed
probari decebat. uerum tamen, quoquo modo res se habet,
certe ad restituendum sibi Phaedrum, id quod nunc agitur,
nullo, ut alibi docuimus (Classical Quarterly, t. xii, p. 153),
modo pertinet. quid enim interest utrum id quod in Romuli
exemplari iam corruptum exstaret paraphrastes aliquis cum
serre non posset Phaedri aliquo codice in auxilium aduocato
emendauerit, an quod alii corrupissent ipse maiore fide ’
seruauerit? nihil sane intererit nisi forte ille Phaedri siue
Romuleus seu mauis Thielianus codex totus ex eis pendebat
unde orti sunt Pithoeanus Perottinique libri. quod si esset,
nimirum abicienda forent Paraphrastarum omnia de Phaedri
sabulis testimonia. hoc nisi facimus, neque facit Thielius,
fatendum est id ipsum quod eadem ac Pithoeanus Perotti-
nique persaepe praestent Paraphrastae documento esse,
illi sicubi praua exhibeant, hos ibi, modo sinceriora offerant,
testium loco citari debere. non morarer in re neque argu-
mentatione, ut opinor, indigente neque si egeret breui
vin

