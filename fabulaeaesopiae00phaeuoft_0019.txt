PRAEFATIO

quorum repertis si potuissent uti priores multis hodie
careremus doctrinae ingeniosae experimentis. cauendum
est autem ne Phaedro Phaedrum inuito ingeramus ipsum-
que quasi in ordinem redigamus quod aliquotiens fecit
Hauetus. rarius certe noster quintum pedem senarii in
breui incidit; sed nusquam, quod Seneca, eum id fecisse
uix recte, ut Speyero quoque aliisque uidetur, contendit
Hauetus pp. 178 sqq„ cui tantum tamen concedimus ut quid
in uno quoque loco nouandum ei uideretur legentium iudicio
subiecerimus. iambum, pedem illum citum (Horatio teste,
A. P. 252), fortasse consulto noster adhibuit, quo melius rei
celeritatem auribus repraesentaret, ut in App. ii. 5 ‘ elephanti
uires et leonis impetum’, cf. IV. ii. 11 ‘mures ueloces non
ualeret adsequi' ; quod ipsum in Nauckii quoque coniectura
aestimanda (App. v. 4, 5) utique non neglegendum est.
nec omnia nobis idem persuasit quae de interpungendi in
mediis uersibus ratione (pp. 154 sqq.; cf. Ι. ii. 8, I. iv. 2.
App. xi. 4 adn.)‚ aut de primi pedis incisionibus (pp. 1603
IV. 5. 34, V. vii. 17 al.) aut de uocalibus in caesura elisis
(pp. 150 sq.‚ Nou. Fab. vi. 3). quod ad ‘nil' et ‘nihil'
attinet, rem tenuem et nescio quo modo impeditam hic non
uacat pertractare, curn praesertim de ea pluribus in Herma-
thena hoc anno disputandum sit. paucis igitur absoluemus‚
mediam quandam inter Muelleri Hauetique placita uiam
tenentes3 utroque usum esse Phaedrum ut tamen ‘nihil'
uersus ultimum pedem et alium quemuis, si modo exciperet
consona, explere ,pateretur neque ante uocalem in priore
quidem pedis parte respueret, aliubi et in consona et in
uocali ‘nil’ uno adhibito. iam nec frequentata a nostro
eiusdem soni uocum initia ad arbitrium Muelleri (p. 101)
reciderim nec uerba sese in minoribus interuallis excipientia
quam huius saeculi auriculis iucundum est.

Etiamne de orthographia dicendum est? in qua corrupta

xnl

