PRAEFATIO

VT post Bentleium Anglorum primus recensere Phaedrum
instituerem, commouit me cum illa erga uirum summum
pietas ac reuerentia qua mortuus quoque suos etiam nunc
quodam modo collegas ad similis laudes incitare et
debet nos et solet, tum nescio quod patriae suae fauendi
ne hoc quidem saeculo obsoletum studium, ne inter tot
tantosque Batauorum Gallorum Germanorum Italorum
sudores nostratium omnino desideraretur industria. accede-
bat etiam quaedam Gualteri G. Headlam, uiri ut inlustris
in Graecis ita dissimulatae in Latinis litteris elegantiae,
in animo nostro iani multos annos inhaerens ad opus tale
cohortatio.

Scripta Phaedri curantibus nec multa sunt subsidia nec
bonitate insignia.

Inter codices familiam ducit Pithoeanusâ€š P, quem
nomine repertoris sui Petri Pithoei insignitum eadem de
stirpe Marchio L. de Rosanbone insomni cura domi custo-
dit, Phaedrianus quidam quasi draco (IV. xx) Phaedro
tamquam thensauro incubans, ne forte oculis tactuue doc-
torum uioletur. hunc codicem descripsit et, quantum
quidem coniectare licet, satis accurate Vlixes Robertus in
libro a. 1893 edito, quo ex libro nunc pendet omnium tota
eius notitia. .

Qui huius gemellus erat Sancti Remigii Remensis, R,
iarn plus CXXXX annis incendio absumptus, nunc per testi-
monia Nicolai Rigault, Marquardi Gude, Dionysii Roche,
Iacobi Claudii Vincent tantum cognoscitur. haec testi-

m a 2

