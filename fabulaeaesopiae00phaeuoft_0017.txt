PRAEFATIO

. a Martiale usque ad Auianum tacetur. complures ‘certe
Aesopi fabellae in usum Graece Latineue discentium utro-
que sermone a. 207 confictae sub nomine salsi cuiusdam
Dosithei circumferuntur, quas edidit Georgius Goetz in ter-
tio corporis Glossariorum Latinorum uolumine3 sed nibil
in illis Phaedrianum. neque admodum incredibile est per
aliquot saecula nostrum in quibusdam tamquam tenebris
latuisse donec occidente iam Latinitate uel potius, ut sic
dicam, occasa exortus est ille Romulus Aesopiarum fabula-
rum fictor corruptor contaminator. ”
Hippolytea certe quaedam fata-expertum eum esse nemo
est 'hodie quin fateatur, ut par sit eos qui auxiliari illi
uoluerint sordes pro uirili parte detergere uulnera curare et
disiecta pridem membra, modo si possint, rursus in suum
quasi corpus coniungereet copulare. haec omnia praestare
conatus est Ludouicus Havet‚ uir doctissimus et optime de
nostro meritus. rationes tamen idem, quibus placita sua de
libris singulis definiendis fabulisque quae a suo quaeque
libro distractae uiderentur in pristinas sedes reponendis,
quamuis acri subtilique disputatione commendatas, non om-
nibus adprobauit3 nos impeditam sane et latius patentem
quaestionem in laxius otium et pacatiora tempora decre-
uimus reicere ad illudque potissimum studi-a nostra conferre
ut ipsa scripta emendatiora et lectu faciliora euaderent.
de quo si quis recte iudicare uelit cognoscat in primis quot
quibusque modis in Phaedri uerbis numeris sententiis a
librariis et correctoribus peccatum sit. ut mittam trita et
scriptis omnibus· communia, uerbi gratia litteras inter se
commutatas ut puta s et ν, ι’ et e, c et g, l et d, aut praeter-
missas ut totiens apud nostrum i et s, et uerba praue inter
se uel coniuncta uel distracta, multum nocuit illud homoeo-
graphon de quo non nulla etiam alibi disputauimus
(Classical Quarterly‚ t. xii, p. 91), quod non solum litteras
x1

